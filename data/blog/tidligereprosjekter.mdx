---
title: "Våre Tidligere Gruppeprosjekter"
date: "2023-10-23"
lastmod: "2023-10-23"
tags: ["Prosjekter", "Nordic Door", "Vitensenteret"]
draft: false
summary: "Øving til Expo for faget IS-310. Gruppe 9 diskuterer tematikken rundt prosjektgjennomføring opp mot den kommende bacheloroppgaven."
images: ["@/images/prosjekt/vaare_prosjekter.png"]
---

# Hva har vi produsert sammen som Gruppe 9?

[![Prosjektgjennomføring med gruppe 9](/static/images/prosjekt/vaare_prosjekter.png)](https://www.youtube.com/watch?v=Uart9ZmoYuc "Prosjektgjennomføring med gruppe 9")

Gjennom snart fem skolesemestre har vi som gruppe arbeidet med mange ulike fagrelaterte skoleoppgaver. De mest interessante av disse har helt klart vært semesterprosjektene med reelle bedrifter som Vitensenteret og Nordic Door.

Disse oppgavene har også gitt oss muligheten til å utvikle viktig prosjektkompetanse, som aktivt har blitt anvendt videre i skoleløpet. Under finner du noen eksempler på prosjekter vi har jobbet med som Gruppe 9.

## Vitensenteret - Skole & Oppvekst

[![Produkt-demo for Nordic Door](/static/images/prosjekt/invitasjon_barneskole.png)](https://www.youtube.com/watch?v=nqgSPjJFI-g "Produkt-demo for Nordic Door")
_Figur 1. Utklipp fra Nyhetsbrev - Klikk på bildet for å se demo-presentasjon_

Vitensenteret caset var en øvelse i tjenestedesign som avdekket forbedringspotensialer rundt Vitensenterets kontakt med sektoren for "Skole & Oppvekst". Sammen med faglærer, hjelpelærere og oppdragsgiver tilegnet vi oss kunnskap og erfaring med prosjektutvikling via designtenkingsmetodikker og arbeidsstrukturer i løpet av vårsemesteret 2023.

Arbeidet ble utført i konteksten av Vitensenteret Sørlandets etablering ved Universitet i Agder i 2024. Gruppens hovedoppgave i denne sammenhengen handlet om å kartlegge, foreslå og utvikle forbedringsforslag som kunne øke nytteverdien og kundeopplevelsen til Vitensenteret for deres besøkende og andre interessenter av deres tilbud. Sluttproduktene var nyhetsbrev, forslag til ny webside og nye funksjonaliteter på deres eksisterende nettside.

_Klikk på figur 1. for å se vår elevator pitch for Vitensenteret prosjektet ☝_

## Nordic Door - Forbedringsforslagssystem

[![Produkt-demo for Nordic Door](/static/images/prosjekt/nordic_door_screenshot1.png)](https://www.youtube.com/watch?v=R7lFjzBzVzg "Produkt-demo for Nordic Door")
_Figur 2. Skjermdump utviklet system - Klikk på bildet for å se demo-presentasjon_

Dette prosjektet ble gjennomført som et samarbeid mellom vårt team og Nordic Door AS, en ledende aktør innenfor dør- og vindusindustrien. Målet med prosjektet var å utvikle en lukket webapplikasjon som skulle være et effektivt verktøy for intern bruk i bedriften. Den primære funksjonaliteten skulle være å administrere forbedringsforslag i arbeidsteamene på en oversiktlig og brukervennlig måte.

For å oppnå dette målet ble det valgt en teknologisk tilnærming som involverte bruk av flere programmeringsspråk og rammeverk. Kjernekomponentene i prosjektet inkluderte Bootstrap, C#, docker, og rammeverkene .NET og MVC.

_Klikk på figur 2. for å se en demo-presentasjon av sluttproduktet ☝_
