---
title: 'Etablere gruppe'
date: '2023-08-29'
lastmod: '2023-08-05'
tags: ['Oppgave 1', 'Obligatorisk']
draft: false
summary: 'Oppgave 1, etablere gruppe sammen i emnet IS-310. Målet med oppgaven er registrere gruppe på canvas, presentere gruppen, og informasjon om gruppemedlemmene'
images: ['/static/images/']
---

## Velkommen til Gruppe 9!

Reisen mot fullføringen av en bacheloroppgave er en kompleks prosess som krever forberedelse og nøye planlegging. Ved å etablere felles prosjektinteresser, demonstrere faglig dyktighet og definere evnen til å takle utfordrende oppgaver og problemstillinger, kan en gruppe studenter legge grunnlaget for deres kommende arbeid og oppgaveutførelse. 

Som et springbrett mot denne betydningsfulle milepælen, gir gjennomføringen av faget IS-310 en verdifull arena for utforskning, analyse og planlegging. IS-310 tilbyr en introduksjon til prosjektgjennomføring, med spesiell vekt på metoder for kvalitetssikring og agile arbeidsmetodikker. Gjennom praktisk arbeid og opplæring i prosjektoppfølging, estimater, planlegging, testing og utførelse, vil studentgruppen etter hvert etablere et samarbeid med en bedrift eller organisasjon. Dette samarbeidet legger til grunnet for bacheloroppgavens tematikk og fyldighet ved å jobbe opp mot et forhåndsbestemt prosjekt. Denne fasen av studiene utfordrer studentene til å formulere en klar problemstilling, identifisere relevante ressurser og utvikle en metodisk tilnærming som danner grunnlaget for en grundig og velstrukturert bacheloroppgave. 

### Om gruppe 9

Studentgruppen som representerer gruppe 9 har over flere semestere jobbet delaktig sammen for å utarbeide gode resultater og lærdom gjennom bachelorprogrammet, IT og Informasjonssystemer ved UiA. Gjennom studiene har studentene bygget god faglig kompetanse på både individuelt plan, og i felleskap. Gruppen har sammen utarbeidet en arbeidsdynamikk som effektivt tar i bruk enkeltpersoners evner, erfaringer, styrker og svakheter, for å skape et arbeidsmiljø som er inkluderende og effektivt ved prosjektgjennomføring og arbeid. Denne sammensetningen skaper rom for åpenhet, troverdighet og utfyllelse ved hverandres evner, tanker og ønsker ved et gitt arbeid.  

### Gruppens ambisjoner 

Vår tidligere erfaring har vist oss verdien av å jobbe med varierte og utfordrende teknologier. Nå ønsker vi å bygge videre på dette i kommende prosjekter, inkludert vår bacheloroppgave. 

Målet vårt er å utforske både kjente og nye teknologier for å løse reelle problemer. Vi vil ikke bare demonstrere teknisk dyktighet, men også skape virkelige resultater som gagner industrien og/eller samfunnet. Gjennom samarbeid og kunnskapsdeling i gruppen vil vi raffinere våre prosjekter og vokse som enkeltindivider. Vi vil også engasjere oss i det større teknologiske fellesskapet gjennom konferanser, åpen kildekode og publikasjoner. 

Målet vårt er en varig innvirkning gjennom dedikasjon, nysgjerrighet og kontinuerlig forbedring. Vi er klare for utfordringene som ligger foran oss i vår akademiske reise som IT-studenter og kommende uteksaminerte fagfolk.

### Tanker om prosjekt/bedrift 

Gjennom studiet har gruppen fått erfaringer innenfor mange deler av IT og informasjonssystemer. Som en følge av dette er det ønskelig for gruppen å kunne jobbe med et prosjekt som har et fokus på flere fagfelt, ikke et rent programmeringsprosjekt eller et prosjekt der man kun skriver lange rapporter. Når det kommer til valg av bedrift, ser gruppen for seg å samarbeide med en bedrift som kan tilby en interessant, relevant og utfordrende problemstilling. Typen bedrift er ikke nødvendigvis det viktigste, men at bedriften har tidligere erfaring med bachelorprosjekter er selvfølgelig gunstig. Refresh IT arrangementet vil spisse inn valget av bedrift, da vi vil få muligheten til å høre mer spesifikt hva bedriftene vil kunne tilby i et bachelorprosjekt. 

### Om gruppe 9
Mer informasjon om medlemmene kan du finne under [Om oss](/about)